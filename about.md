---
title: Over
permalink: /about/
image: https://img.wimme.net/pexels-jeshootscom-442589.jpg
---

Welkom op mijn website!

Van jongs af aan was ik gefascineerd door computers. Zo begon ik met een Intel 386 en WordPerfect en ging al snel verder met een 486 en Windows 3.11. Toen ik op de middelbare school een breedband internetverbinding kreeg, was ik verbaasd over hoe snel de hele wereld binnen handbereik was. Uit curiositeit naar hoe dit allemaal werkte begon ik mijn eigen website in elkaar te knutselen, waarop ik tips en tricks deelde over het maken van een website tot het opzetten van een eigen webserver.

<blockquote class="quote"><p>“Any application that can be written in JavaScript, will eventually be written in JavaScript.”<br/><small>De wet van Jeff Atwood</small></p></blockquote>

Helaas had ik tijdens mijn hogere studies en het begin van mijn carrière geen tijd meer voor mijn website. Maar ik ontdekte ook een nieuwe passie: reizen. En nu wil ik deze twee passies met jou delen via deze website en [vakantievibes.be](https://vakantievibes.be).

Op mijn reizen heb ik de vriendelijkheid van mensen over de hele wereld ervaren. Overal werken mensen hard voor de toekomst van hun gezin, ongeacht de politieke, religieuze of gewelddadige omstandigheden waarin ze leven. Ik hoop dat ik je met mijn verhalen kan inspireren om nieuwe locaties en culturen te ontdekken, nieuwe mensen te ontmoeten, en ook te kunnen ervaren op wat van een prachtige planeet we leven.

<blockquote class="quote"><p>“The world is a book and those who do not travel read only one page.”<br/><small>Augustinus van Hippo</small></p></blockquote>

Maar ook wil ik technologie wat dichterbij brengen. Technologie kan soms ingewikkeld lijken, maar ik wil je laten zien dat het ook heel nuttig en leuk kan zijn. Hopelijk kan ik je overtuigen om eens iets uit te proberen!

Wim Bruynooghe
